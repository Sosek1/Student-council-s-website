# Prezydent
## Bartek Wesołowski
Bartłomiej Wesołowski jest uczniem klasy 2. Został wybrany w szkolnych wyborach na prezydenta XLII LO i przewodniczy Samorządowi Uczniowskiemu w roku szkolnym 2020/2021. Bartek jest osobą bardzo dokładną w wykonywaniu swoich zadań. Zawsze dąży do celu i z powierzonych prac wywiązuje się perfekcyjnie. 
Posiada doświadczenie w ratownictwie tak cywilnym jak i wojskowym, świadczy o tym tytuł Instruktora Pierwszej Pomocy oraz Ratownika Pola Walki. Bartek jest osobą, która świetnie się sprawdza w szeroko pojętej organizacji i obsłudze eventów. Od 5 lat obsługuje nagłośnienie i sprzęt. Nasz prezydent jest już doświadczonym samorządowcem, bo od 4 lat pracuje na rzecz SU. Obecnie jest także członkiem Młodzieżowej Rady Krakowa VIII kadencji.